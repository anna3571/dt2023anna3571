Nähtamatud vastuolud

Alguses öeldi, et liikvel on haigus,
kalts panna näkku ja istuda toas,
kui siis suve tulekuga tõbi vaibus.
-- --
Pärast mõningast rahu ja släkki,
Lutsar andis mõista,
et koroona plaanib kambäkki.
-- --
Sügis tuli, kõigil hirm jälle nahas,
lapsed jäid koju ja restod pandi lukku,
mõnedele hüvitati kaotusi rahas.
-- --
Kohe kui kurgus veidikene kraapis,
veeresid käulaga telki,
järsku ora su ninaauku raapis.
-- --
Polnud ühtegi vestlust, kus pole koroonat,
sest uksest ja aknast pritsiti numbreid,
mis põhjustasid asjatut hirmu ja moroonat.
-- --
Aasta alguses vaktsiinid kohale toodi,
pane õlg alla ja kõik on nagu varem,
nõnda naiivsetele illusioonid loodi.
