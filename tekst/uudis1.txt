Ettevõtluse ja innovatsiooni sihtasutus (EISA) kuulutas välja hanke, et hakata reklaamima e-residentsust Hispaanias ja Saksamaal. Hanke eeldatav maksumus on miljon eurot ja see summa jaguneb kolme aasta peale.

Tähtajaga 15. jaanuar välja kuulutatud hange on jaotatud kaheks, Hispaania ja Saksamaa turuks, ning mõlema raamlepingu maksimaalne maksumus saab olema pool miljonit eurot kolmeks aastaks, ütles ERR-ile EISA e-residentsuse programmi tegevjuht Liina Vahtras.

Nii Saksamaa kui ka Hispaania hanke puhul on eesmärgiks e-residentsuse toote suurem tuntus ja tsiteeritavus nende riikide ajakirjanduses, lisandväärtus e-residentsuse programmile, sealhulgas peamiste sihtgruppide kaasatus (mõõdetav veebikülastuste ja taotluste arvu tõusuga) ja sotsiaalmeedia ning uue meedia kaasatus, seisab hanketingimustes.

https://www.err.ee/1609189348/eisa-otsib-miljonihankega-e-residentsuse-reklaamijaid-hispaanias-ja-saksamaal